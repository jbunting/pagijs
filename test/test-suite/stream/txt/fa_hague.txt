لاهه شهری در غرب کشور هلند و پایتخت اداری این کشور است. لاهه مرکز استان هلند جنوبی نیز هست.

نام این شهر در زبان فارسی از نام آن در زبان فرانسه (La Haye) گرفته شده است.

لاهه یکی از پایتخت‌های سازمان ملل متحد است و ستاد چند موسسه این سازمان در این شهر قرار دارد. به این شهر لقب «پایتخت حقوقی جهان» نیز داده‌اند[۱].

جمعیت این شهر بر اساس آمار سال ۲۰۰۷ برابر با ۴۷۴٬۲۴۴ نفر بوده است. لاهه پس از آمستردام و روتردام، سومین شهر بزرگ هلند به شمار می‌رود.
